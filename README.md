# Informazioni sulla 2ª Prova Intercorso

Il progetto deve consistere in un software eseguibile, da presentare al computer durante la prova d'esame in presenza (seconda prova intercorso). Durante la prova saranno effettuate delle esecuzioni, anche modificando i dati al momento. In via eccezionale, la prova può essere discussa in uno degli appelli dei mesi di giugno-luglio 2025.

- La presentazione del progetto viene valutata fino a **2 punti di bonus** (su 30).
- È possibile presentare un progetto svolto da gruppi (massimo 2 studenti) che può utilizzare qualsiasi tipo di software.
- Occorre prenotarsi in Esse3 per l'appello in questione; se possibile, saranno messe a disposizione più date per i vari appelli.
- Il progetto deve consistere nell'effettuazione di un'indagine statistica su dati a scelta dello studente (reali o simulati).

## Argomenti da sviluppare nel progetto

- Costruzione delle tabelle delle frequenze (assolute e relative, anche in forma cumulativa)
- Rappresentazione dei dati mediante grafici (ad aste, a linee, a barre, a torta), eventualmente accorpando i dati in classi e costruendo gli istogrammi corrispondenti
- Calcolo degli indici di posizione:
    - Media campionaria
    - Mediana campionaria
    - Moda campionaria
- Calcolo degli indici di variabilità:
    - Varianza campionaria
    - Deviazione standard campionaria
    - Scarto medio assoluto
    - Ampiezza del campo di variazione
    - Coefficiente di variazione
- Calcolo degli indici di forma:
    - Indice di asimmetria
    - Indice di curtosi
- Calcolo di quartili e costruzione di box plot (eventualmente con outlier)
- Individuazione di intervalli rappresentativi basati su quartili e su disuguaglianza di Chebyshev
- Esame di dati bivariati:
    - Costruzione di diagramma a dispersione
    - Calcolo del coefficiente di correlazione campionario
    - Costruzione della retta di regressione stimata
